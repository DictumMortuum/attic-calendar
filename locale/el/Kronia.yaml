name: Κρόνια
description: Παλαιὰ ἀττικὴ ἑορτὴ πρὸς τιμήν τοῦ Κρόνου.

  Τὰ Κρόνια ἑορτάζονται τὴν 12ην Ἑκατομβαιῶνος πρὸς τιμὴν τοῦ Θεοῦ Κρόνου. Ἡ ἑορτὴ φαίνεται νὰ σχετίζεται μὲ ἀγροτικᾶς ἐργασίας καὶ πιθανῶς ἀφορᾶ τὸ τέλος τῆς περιόδου τῆς συγκομιδῆς. Εἶναι ἡμέρα ἀναπαύσεως ἀπὸ τὰς συνήθεις ἐργασίας ἐνῶ οὔτε ἡ Βουλὴ συνεδριάζει οὔτε καὶ ρυθμίζονται ζητήματα τῆς πόλεως. Εἰς τὸ ἐντὸς τῆς Ἀθηνῶν πόλεως Ἱερὸν τοῦ Κρόνου, πλησίον τοῦ ναοῦ τοῦ Ὀλυμπίου Διός, ἑορταζόταν ἐτησίως διὰ τελετουργίας, περὶ τῆς ὁποίας ὅμως δὲν διασώζονται ἐπιγραφικαὶ μαρτυρίαι.

  Οἱ Ἀθηναῖοι ἐπίστευαν ὅτι παλαιοτέρως ὁ μὴν ὀνομαζόταν Κρονιῶν καὶ ὅτι ἀργότερα ὀνομάσθη Ἑκατομβαιῶν. Ὑπάρχουν ἐνδείξεις διὰ τὴν τέλεσιν παρομοῖας ἑορτῆς ἐν Ἰωνίᾳ, ποὺ ὅμως γινόταν τὸν προηγούμενον μήνα. Ἡ ἑορτὴ τῶν Κρονίων ὑπῆρχε ἀπὸ πανάρχαιους χρόνους καὶ ἤδη ὁ Ἀριστοφάνης τὴν ἀντιμετωπίζει ὡς πεπαλαιωμένην.

  Ἡ ἡμέρα τῶν Κρονίων ἦταν ἀργία διὰ τοὺς δούλους, εἰς τοὺς ὁποίους ἐπιτρεπόταν νὰ δειπνήσουν τότε μετὰ τῶν κυρίων των καὶ γενικῶς νὰ συμπεριφερθοῦν κάπως πιὸ ἐλεύθερα. Τὸ ἔθιμον συναντοῦμε καὶ εἰς τὴν Ἀθήναν τῆς κλασσικῆς περιόδου, ὅπου παρότι τὸ ἀγροτικὸ στοιχεῖον τῆς κοινωνίας ἔχει ἐξασθενήσει ἐν τούτοις ἡ συνήθεια τοῦ κοινοῦ δείπνου διετηρήθη. Κάποιους αἰώνας ἀργότερα ὁ ἐκλεπτυσμένος Πλούταρχος παρατηρεῖ ὅτι "ὅταν οἱ ὑπηρέται συμποσιάζονται τῶν Κρονίων, ὁ θόρυβος καὶ ἡ φωνασκία των δὲν ἀντέχονται".
