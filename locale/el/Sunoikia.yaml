name: Συνοίκια
description: Ἑορτὴ πρὸς τιμὴν τοῦ Συνοικισμοῦ τῶν Ἀθηνῶν.

  Ὁ Συνοικισμός τῶν Ἀθηνῶν εἶναι ἡ ἕνωσις τῶν τοπικῶν ἀττικῶν κοινοτήτων εἰς μίαν κοινότητα. Κατὰ παράδοσιν, ἡ ἐνοποίησις αὐτὴ ἔγινε ἀπὸ τὸν Θησέα. Οἱ Ἀθηναῖοι ἀπέδιδαν τῇ Θεᾷ Ἀθηνᾷ τὴν τιμήν διὰ τὴν πολιτικὴν ἐνοποίησιν τῆς Ἀττικῆς.Ἡ ἑορτὴ εἶναι στενὰ συνδεδεμένη μετὰ τῶν Φυλοβασιλέων (βασιλεῖς τῶν τεσσάρων ἰωνικῶν φυλῶν, ποὺ ὁ θεσμὸς των εἶχε διατηρηθεῖ καὶ κατὰ τὴν κλασσικὴν ἐποχὴν ὡς θρησκευτικὸ σύστημα). Τὰ ἔξοδα τῆς ἑορτῆς προερχόταν ἀπὸ ταμεῖον φέρον τὸ ὄνομά των καὶ φαίνεται νὰ ἤσαν οἱ γενικοὶ ὑπεύθυνοι διὰ τὴν διεξάγωγήν της.

  Κάποιο ἀπόσπασμα ἀπὸ τὸν κώδικα, τὸν εὑρεθέντα εἰς τὴν Ἀγορὰν, ποὺ ῥυθμίζει θέματα θυσιῶν μᾶς πληροφορεῖ ὅτι Συνοίκια γινόταν ἐτησίως ἐνῶ ἀνά δεύτερον ἔτος διοργανώνετο μία εὐρυτέρα καὶ μεγαλυτέρας διαρκείας παραλλαγὴ, ποὺ ἐκάλυπτε δυὸ ἡμέρας: τὴν 15η καὶ τὴν 16η Ἑκατομβαιῶνος. Ἐπί τῆς πρῶτης ἡμέρας, μία ἐκ τῶν τριττύων τῆς φυλῆς (ἕκαστη φυλὴ χωρίζεται εἰς τρεῖς τριττύας) ἔχει προνομιακὸν δικαίωμα εἰς τὴν θυσίαν (ὁ κώδικας ἀναφέρει τὴν φυλὴν τῶν Γελεόντων δι'ἐκεῖνον τὸ ἔτος). Ἡ δεύτερη ἡμέρα εἶναι ἀφιερωμένη εἰς Φράτριον Δία, προστάτην τῶν φρατριῶν (τῶν ἀδελφοτήτων ποὺ βασίζονται εἰς τᾶς φυλᾶς), πρὸς τιμὴν τοῦ ὁποίου τελεῖται ἱεροθυσία, συνήθως δυὸ νέων μόσχων.
