name: Παναθήναια τα μεγάλα
description: Μεγάλη πολυήμερος ἀττικὴ ἑορτή πρὸς τιμήν τῆς πολιοῦχου Θεᾶς Ἀθηνᾶς, ποὺ ἀρχίζει τὴν κατὰ παράδοσιν γενέθλιαν ἡμέραν τῆς Θεᾶς (28η Ἑκ.).

  Ἡ σημαντικότερη ἑορτὴ τοῦ Ἑκατομβαιῶνος εἶναι τὰ Παναθήναια, ὅπου ὅλοι οἱ κάτοικοι τῆς Ἀττικῆς (καὶ διὰ περίοδον τινὰ, ὅλης τῆς ἀθηναϊκῆς ἡγεμονίας) συνεργαζόταν διὰ ἀπόδωσιν τιμῶν εἰς τὴν πολιοῦχον θεὰν, τὴν Ἀθηνᾶν. Ἡ ἑορτὴ ἀρχίζει τρεῖς ἡμέρας πρὸ τοῦ τέλους τοῦ μηνός, τὴν 28ην Ἑκατομβαιῶνος.

  Ἡ πρώτη ἡμέρα εἶναι κατὰ παράδοσιν ἡ γενέθλια ἡμέρα τῆς Θεᾶς, ὅπου τῆς ἀποδίδεται ὁ ἐτήσιος πέπλος της. Εἰς τὴν ἀρχαίαν Ἀθῆναν, ὑφαινόταν ἀπὸ ὁμάδα κορασίδων, τὰς Ἐργαστίνας, ἐπιλεγμένας ἐκ τῶν ἀριστοκρατικῶν οἰκογενειῶν τῶν Ἀθηνῶν. Τὸ ὑφαντό ἐτοποθετεῖτο τῷ ἀργαλειῷ τὴν τελευταίαν ἡμέραν τοῦ Πυανεψιῶνος, ἐννέα μῆνας πρὸ τῶν Παναθήναιων. Ἡ ἐργασία τοῦ στησίματος γινόταν ἀπὸ τάς ἱέρειας μετὰ τῶν Ἀρρηφόρων καὶ τὸ ὑλικὸν ἦτο ἀπὸ μαλλί. Σημαντικότερο στοιχεῖον δεν ἦτο ἡ ὕφανσις ἀλλὰ ἡ διακόσμησις, ὅπου καλλιτέχνως ἀπεικόνιζαν παραστάσεις ἐκ τῆς μυθολογίας περὶ τῆς Θεᾶς, χρησιμοποιώντας ἔντονα χρώματα, συνήθως κίτρινον καὶ γαλανόν. Μεταξὺ τῶν δημοφιλεστέρων σχεδίων ἦτο ἡ νίκη τῆς Ἀθηνᾶς ἐπὶ τοῦ γίγαντος Ἐγκελάδου κατὰ τὴν Γιγαντομαχίαν.

  Ὁ πέπλος ἦτο μεγάλου μεγέθους (λόγῳ τῶν ἐπίσης μεγάλων διαστάσεων τοῦ ἀγάλματος τῆς Θεᾶς) καὶ φερόταν ἐπὶ ὁμοιώματος πλοίου μὲ τροχούς, ὅπου ἀπλωνόταν ὡς ἱστίον ἐπὶ τῆς κεντρικὴς δοκοῦ τοῦ πλοίου. Τὸ πλήρωμα ἀποτελοῦσαν ἱερεῖς καὶ ἱέρειαι κεκοσμημένοι μετὰ χρυσῶν καὶ πολυχρώμων στεφάνων. Εἰς τὴν πομπὴν συμμετείχαν αἱ Ἐργαστίναι βεβαίως καὶ αἱ Κανηφόροι, νέαι ἀριστοκρατικῶν οἰκογενειῶν φέρουσαι κάλαθους προσφορῶν ἐπὶ κεφαλῆς. Ἀυτῶν ἔποντο οἱ Διφροφόροι, νέαι φέρουσαι καθίσματα καὶ σκιάδια. Νέοι ἄνδρες, τῆς τάξεως τῶν ἱππέων, μεθ’ ἵππων καὶ τεθρίππων ἁρμάτων καὶ ἐν πλήρῃ ὁπλιτικῇ ἐξαρτήσει κοσμοῦσαν στρατιωτικῶς τὴν πομπήν. Ἀκολουθοῦσαν οἱ Θαλλοφόροι, ἠλικιωμένοι ἄνδρες φέροντες κλάδους ἱερῶν ἐλαιῶν καὶ στέφανους.

  Ἀλλὰ καὶ οἱ Μέτοικοι εἴχαν δικαίωμα συμμετοχῆς ἐκπροσωπούμενοι ἀπὸ τοὺς Σκαφηφόρους, πορφυρῶς ἐνδεδυμένους νέους φέροντας δίσκους προσφορῶν (γλυκὰ καὶ κυψέλες) καθὼς καὶ κόρας φέρουσας ἀγγεῖα πλήρη ὕδατος. Συμμετεῖχαν δὲ καὶ τὰ ζῷα τὰ προοριζόμενα διὰ τὴν θυσίαν (βόες καὶ ἀμνοί). Τὰ περισσότερα ἐξαρτήματα τῆς πομπῆς, ὅπως οἱ δίσκοι, προσεφέρονταν ἀπὸ τὸ κράτος καὶ ἤταν ἐκ χαλκοῦ ἢ ἀργύρου. Ἡ μεγαλόπρεπος πομπὴ διαρκοῦσε ἀπὸ τὴν Πύλην τοῦ Κεραμεικοῦ ἔως τὸν βωμὸν τῆς Δήμητρος Ἐλευσινίας, τὸν εὐρισκόμενον εἰς τοὺς πρόποδας τῆς Ἀκροπόλεως. Κατόπιν ὁ πέπλος ἐφέρετο διὰ χειρὸς ἔως τὸν Παρθενῶνα, ἐνῶ τὸ πλοῖον παρέμενε πλησίον τοῦ Ἀρείου Πάγου ἔως τὰ ἑπόμενα Παναθήναια.
